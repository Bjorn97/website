---
author: mos
revision:
    2016-10-26: (A, mos) Första utgåvan.
category:
    - kurs/design
...
Utvärdera webbplatsers laddningstid och användbarhet
===================================

Du skall välja ut ett antal olika webbplatser och testa dem för att mäta hur snabbt de laddas och om de innehåller några saker som kan förbättras med tanke på laddningstid och användbarhet.

Du kan jobba i grupp för att lösa denna uppiften. Förslagsvis jobbar du i grupp med 2 till 5 medlemmar per grupp.

<!--more-->



Förkunskaper {#forkunskaper}
-----------------------

Du har gjort den föregående utredningsuppgiften "[Utvärdera webbplatsers färgval och känslan de signalerar](uppgift/utvardera-webbplatsers-fargval-och-kanslan-de-signalerar)" så du har ett format för att skriva din rapport i.



Introduktion {#intro}
-----------------------

Även om ni jobbar i grupp så skall var och en av er lägga in varsin analys i sin egen me-sida.

Bekanta dig med verktyget [Google Pagespeed](https://developers.google.com/speed/pagespeed/). Du skall använda det verktyget för att mäta och jämföra laddningstid och användbarhet.

Dubbelkolla att du kan använda webbläsarens devtools och fliken "Network" för att se vilka resurser som laddas med webbsidan och den absoluta laddningstiden samt storleken på dem.

När du mäter laddningstid så använd shift-ctrl-r så att webbläsaren inte använder sina cachade objekt.



Krav {#krav}
-----------------------

1. Skapa filen `content/analysis/500_speed-and-usability.md`. Det är där du skriver dokumentationen för denna uppgiften.

1. Skapa ett excelark, till exempel Google Kalkylark. För allt du nu skall mäta, dokumentera det i excelarket.

1. Välj ut 4 webbplatser som skall analyseras.

1. För varje webbplats, gör följande:
    1. Välj ut tre sidor som skall mätas med Google Pagespeed. Mät och notera betygen för mobile, desktop, speed och usability.
    1. För varje sida, mät med devtools flik networks och notera den absoluta laddningstiden tillsammans med antalet resurser som laddas samt sidans totala storlek.
    1. Diskutera och skriv två meningar om hur webbplatsen kan förbättra sig.

1. Sammanfatta ditt resultat och skriv ett stycke om vilka de vanligaste förbättringsåtgärderna verkar vara för ditt urval av webbplatser.

1. Bestäm en gräns för absolut laddningstid som du själv uppfattar som snabb eller långsam webbplats. Skriv ett stycke om hur ditt urval av webbplatser klarar ditt gränsvärde och hur du upplever webbplatsernas snabbhet.

1. I slutet av rapporten skriver du ett eget stycke med namnen på dina gruppmedlemmar.



Extrauppgift {#extra}
-----------------------

Det finns ingen extrauppgift.



Tips från coachen {#tips}
-----------------------

Lycka till och hojta till i forumet om du behöver hjälp!
