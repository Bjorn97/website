---
author: mos
revision:
    2016-08-04: (S, mos) Uppdaterade vissa länkar.
    2014-08-07: (R) Förkortad och tog bort kanaler som inte används för handledning (adobe, twitter, facebook).  
    2012-06-27: (Q) Genomgång i samband med omskrivning i Lydia.  
    2011-08-15: (P) Små justeringar inför hösten, tog bort nyhetsbrev och msn, icq, googletalk och skype.  
    2010-08-26: (O) Lade till mail mos@bth.se och gick igenom texten i dokumentet, små justeringar.  
    2010-01-12: (N) Införde Adobe Connect för skrivbordsdelning och konferens, tog bort Marratech och Skype (för detta syftet).  
    2010-01-11: (M) Flyttade stycke om felsökning till bloggen.  
    2009-08-31: (L) Lade till irc-kanalen och länk till kom igång.  
    2009-08-20: (K) Genomgång inför kursomgång hösten 2009.  
    2009-01-16: (I) Smärre revidering för kurstillfälle 2009 våren.  
    2008-08-31: (A) Första revisionen  
...
Lärarstöd och handledning
==================================

Kursteamet har en ambition att lösa handledning 24×7 men det berättar vi inte för någon. Dessutom klarar vi inte av det. Men, ibland kan du få svar vid de mest märkliga tidpunkter. Använd forumet och chatten i första hand. Där får du snabbast svar. 

Du kan även få hjälp av dina med-studenter och tidigare studenter som hänger kvar i gemenskapen på dbwebb.se. En annan students svar kan vara minst lika värdefullt som en lärares svar. Vi lär av varandra.

Vi ser gärna att studenter hjälper studenter, det ger dels en trevligare miljö i kursen och framförallt så lär man sig en hel del genom att hjälpa andra.



Kontinuerlig handledning {#handledning}
---------------------------------------

Handledning sker kontinuerligt, främst via forum och chatt. Ställ dina frågor och förvänta dig att de svaras på. Annars frågar du igen, då kanske din fråga har missats. Se till att få dina frågor och funderingar besvarade.

Det är aldrig fel att fråga och [alla frågor förtjänar ett svar](/t/885).



Forum {#forum}
--------------

[Kursens forum](/forum) är den plats där mest handledning sker. Forumet används även för att redovisa de uppgifter som kursen består av. Lärarna följer forumet men räkna med att det ibland kan ta en dag eller två innan inläggen besvaras. Ofta är vi dock betydligt snabbar än så.



Chatt {#chat}
------------------------------------------

Vi har en [chatt](/irc), en IRC-kanal som är kopplad till kursen, använd den gärna, den är lite som ett klassrum för kursen, tillsammans med forumet.

Får du inte svar i chatten så lägger du frågan i forumet, där kommer den att besvaras.



Föreläsningar, seminarier {#forelasningar}
------------------------------------------

På programmen förekommer det schemalagda föreläsningar och seminarier. Vissa av dessa kan också streamas.



Laborationer och handledning {#lab}
------------------------------------------

På programmen förekommer det schemalagda labbtillfällen i sal och hangouts via video. Dessa fokuserar på labbhandledning och praktisk hjälp med de olika kursmomenten.
