---
author: mos
revision:
  "2016-03-15": (G, mos) Lade till videoserie med "Lär dig JavaScript".
  "2015-08-26": (F, mos) Ny struktur på inledning och installaiton av labbmiljö.
  "2015-01-19": (E, mos) Bort ruta om kursutveckling och bort länk till youtube-serie.
  "2014-10-01": (D, mos) Ändrade länken till redovisa-instruktionen.
  "2014-08-30": (C, mos) Första officiella releasen.
  "2014-08-19": (B, mos) Felaktig länk till uppgift för me-sidan.
  "2014-08-11": (A, mos) Första utgåvan för javascript1 kursen.
...
Kmom01: Utvecklingsmiljö
==================================

Låt oss komma i gång med en labbmiljö, och en miljö för kursen, tillsammans med en introduktion i HTML, CSS och JavaScript.

Detta kursmoment ger dig basen för resten av kursen, det hanterar grunderna som behövs så att vi i kommande kursmoment kan dyka ned mer i programmering i JavaScript.

<!--more-->

[FIGURE src=/image/snap/js1-sandbox-mod.png?w=w2 caption="En aningen gulare sandbox för mina testprogram."]

<small>*(Detta är instruktionen för kursmomentet och omfattar det som skall göras inom ramen för kursmomentet. Momentet omfattar cirka 20 studietimmar inklusive läsning, arbete med övningar och uppgifter, felsökning, problemlösning, redovisning och eftertanke. Läs igenom hela kursmomentet innan du börjar jobba. Om möjligt -- planera och prioritera var du vill lägga tiden.)*</small>



Läsanvisningar  {#lasanvisningar}
---------------------------------

*(ca: 6-10 studietimmar)*


###Kurslitteratur  {#kurslitteratur}

Läs följande:

1. [Eloquent JavaScript: A Modern Introduction to Programming](kunskap/boken-eloquent-javascript-a-modern-introduction-to-programming)
    * [Ch0 Introduction](http://eloquentjavascript.net/00_intro.html)
    * [Ch1 Values, Types, and Operators](http://http://eloquentjavascript.net/01_values.html)
    * [Ch12 JavaScript and the browser](http://eloquentjavascript.net/12_browser.html)



###Artiklar {#artiklar}

<!-- läs även på om variabler (integers, strängar) -->

Läs följande:

1. Bekanta dig med Mozilla Developers Network (MDN) och börja på [MDN: Web technology for developers](https://developer.mozilla.org/en-US/docs/Web). Där ser du artiklar om de tekniker som kursen hanterar. Här kan du finna hjälp och stöd, du behöver bara lära dig att navigera på webbplatsen. Använd 15 minuter så att du känner dig hemma på webbplatsen och får en känsla för vad den innehåller. Titta främst på delarna för HTML, CSS, JavaScript och DOM.

2. När du är klar med ovanstående så tittar du bland de (MDN) mest [populära demo-programmen i JavaScript](https://developer.mozilla.org/en-US/demos/tag/tech:javascript?sort=likes) för att få en känsla för vad man kan göra med JavaScript i en webbläsare. Kika runt och se om du hittar något extra kul, kanske hittar du något som du vill lära dig hur man gör?

3. [MDN Tutorial: Introduction to HTML](https://developer.mozilla.org/en-US/docs/Web/Guide/HTML/Introduction). Läs snabbt igenom guiden för att bekanta dig med HTML.

4. [MDN Tutorial: Getting started with CSS](https://developer.mozilla.org/en-US/docs/Web/Guide/CSS/Getting_started). Gå snabbt igenom guiden (Part I: The Basics of CSS) översiktligt för att bekanta dig med CSS och se vad du kan göra med CSS.

5. Bekanta dig med guiden [MDN JavaScript Guide](https://developer.mozilla.org/en-US/docs/Web/JavaScript/Guide) och läs följande kapitel.
    * [Ch 1: Introduction](https://developer.mozilla.org/en-US/docs/Web/JavaScript/Guide/Introduction) en kort introduktion till JavaScript.
    * [Ch 2: Grammar and types](https://developer.mozilla.org/en-US/docs/Web/JavaScript/Guide/Grammar_and_types)



###Video  {#video}

Titta på följande:

1. Videoserien [Lär dig JavaScript](https://www.youtube.com/playlist?list=PLKtP9l5q3ce-Id4-mxJK1Pi91_7Ob1W-K) är tätt kopplat till kursmaterialet. Kika på de videor som börjar med 1.

1. Se JavaScript-gurun Douglas Crockford i en historisk bakgrund om programmeringsspråk och en introduktion till JavaScript: "[Crockford on JavaScript - Volume 1: The Early Years](https://www.youtube.com/watch?v=JxAXlJEmNMg)".



###Lästips {#lastips}

1. Lär dig mer om historian om datorer, eller som de säger, "[The mother of All Demos](http://en.wikipedia.org/wiki/The_Mother_of_All_Demos)", när Douglas Engelbart, för första gången demonstrerar det som numer är vardagsmat för oss alla. [Se hela presentationen](https://www.youtube.com/watch?v=VScVgXM7lQQ&list=PL76DBC8D6718B8FD3).



Övningar & Uppgifter  {#ovningar_uppgifter}
-------------------------------------------

*(ca: 4-10 studietimmar)*



###Labbmiljö {#labbmiljo}

Installera labbmiljön för kursen.

1. [Installera labbmiljön](javascript1/labbmiljo) som behövs för kursen.

1. [Installera kommandot `dbwebb`  samt kursrepot för kursen](dbwebb-cli/clone).

Om detta är din första dbwebb-kurs så läser du också igenom hela [manual-sidan för kommandot `dbwebb`](dbwebb-cli).



###Övningar {#ovningar}

Börja med att kika på följande introduktionsartiklar om HTML, CSS och JavaScript. Beroende på dina förkunskaper så får du välja hur mycket tid du spenderar på dem. De innehåller grunder och ger dig en introduktion i de olika teknikerna.

* HTML - [Gör din första sida med HTML5](coachen/gor-din-forsta-sida-med-html5)
* CSS - [Styla din sida med CSS och en extern stylesheet](coachen/styla-din-sida-med-css-och-en-extern-stylesheet)
* JavaScript - [Kom igång med JavaScript och skriv din första kod](coachen/kom-igang-med-javascript-och-skriv-din-forsta-kod)



När du är klar med ovanstående introduktionsartiklar så genomför du följande övning.

1. Kom igång och gör ditt första program i JavaScript tillsammans med artikeln "[Kom i gång med HTML, CSS och JavaScript](kunskap/kom-i-gang-med-html-css-och-javascript)".



###Uppgifter {#uppgifter}

Dessa uppgifter skall utföras och redovisas.

<!-- Lab1  Variables and built-in functions -->
1. Gör uppgiften "[JavaScript med variabler och inbyggda funktioner](uppgift/javascript-med-variabler-och-inbyggda-funktioner)"

2. Gör uppgiften "[Skapa din egen Sandbox för JavaScript testprogram](uppgift/skapa-din-egen-sandbox-for-javascript-testprogram)".

3. Gör uppgiften "[Skapa en me-sida för kursen javascript1](uppgift/skapa-en-me-sida-i-kursen-javascript1)".



###Extra {#extra}

Det finns inga extra uppgifter.



Resultat & Redovisning  {#resultat_redovisning}
-----------------------------------------------

*(ca: 1-2 studietimmar)*

Läs [instruktionen om hur du skall redovisa](javascript1/redovisa).

Se till att följande frågor besvaras i redovisningstexten.

* Vilken utvecklingsmiljö använder du?
* Är du bekant med HTML, CSS och JavaScript sedan tidigare?
* Är du bekant med terminalen och Unix-kommandon sedan tidigare?
* Gick det bra med JSFiddle? Länka till din JSFiddle.
* Gick det bra att komma i gång med kursmomentet, var det lagom, för litet, för stort?
