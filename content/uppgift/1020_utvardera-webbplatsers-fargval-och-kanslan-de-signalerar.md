---
author: mos
revision:
    2016-10-21: (A, mos) Första utgåvan.
category:
    - kurs/design
    - tema
    - less
...
Utvärdera webbplatsers färgval och känslan de signalerar
===================================

Du skall välja ut 7 olika webbplatser och dokumentera deras färgpalett och beskriva känslan du får via respektive webbplats. Du skall argumentera kring känslan som signaleras, via färgvalen, och om den känns relevant för webbplatsens profil.

Du kan jobba i grupp för att lösa denna uppiften. Förslagsvis jobbar du i grupp med 2 till 5 medlemmar per grupp.

<!--more-->



Förkunskaper {#forkunskaper}
-----------------------

Du har läst kurslitteraturen och skaffat dig kunskaper om grundläggande färgteori.



Introduktion {#intro}
-----------------------

Skapa en struktur för din rapport, din analys, det kommer fler sådana här uppgifter. Du kan kopiera samma struktur du har i din `content/report`. 

```bash
# Gå till kursrepot
$ cd me/anax-flat/content
$ rsync -av report/{.meta,000_index.md,100_intro.md} analysis/
```

Skapa filen `content/analysis/300_colorscheme.md`. Det är här du skriver dokumentationen för uppgiften.

Även om ni jobbar i grupp så skall var och en av er lägga in analysen i sin egen me-sida.

När du dokumenterar en färgpalett så kan du lägga den direkt i dokumentet via HTML-kod. Ungefär så här, i en tabell till exempel.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ef0">
<td style="height: 50px; width: 50px; background-color: #0ef">
<td style="height: 50px; width: 50px; background-color: #f0e">
</tr>
</table>



Krav {#krav}
-----------------------

1. Välj ut 7 webbplatser som skall analyseras. Ta en snapshot (bild) på respektive webbplats och lägg i analysen.

1. För varje webbplats, gör följande:
    1. Dokumentera och visualisera färgpaletten som används.
    1. Notera vilken typ av färgschema som använts.
    1. Notera om och vilken accentfärg som använts.
    1. Diskutera och skriv två meningar om hur webbplatsens färgval gynnar/ogynnar den profil ni uppfattar att webbplatsen vill ha.

1. I slutet av rapporten skriver du ett eget stycke med namnen på dina gruppmedlemmar.



Extrauppgift {#extra}
-----------------------

Det finns ingen extrauppgift.



Tips från coachen {#tips}
-----------------------

Skaffa dig en grupp och diskutera hur färgerna upplevs. Färger och känslor är sånt som kan vara personligt och vi kan få olika upplevelser från samma sak. Det kan vara nyttigt att prata om sånt här i grupp.

Lycka till och hojta till i forumet om du behöver hjälp!
