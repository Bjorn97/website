---
author:
    - mos
revision:
    "2016-10-28": (A, mos) Första utgåvan i format av ett utkast.
category:
    - metoder
    - teacher portfolio
...
Ett strukturerat sätt att reflektera över sitt yrke som lärare
===================================

Högskolor fokuserar mot att premiera duktiga pedagoger och lärare via meriteringssystem. I mitt arbete på BTH genomgår jag nu en seminarieserie som skall hjälpa mig att formulera min *pedagogiska portfölj*, en portfölj som skall utvärderas inom det meriteringssystem som BTH överväger att införa.

Hur kan man bevisa att man är en duktig och kompetent lärare, hur för man en sådan sak i bevis? Låt oss se om vi kan skapa en grund för en artikelserie som har en tillräckligt hög nivå för att betraktas som evidensbaserad praktik.

<!--more-->


Diskussion om artikeln {#diskussion}
-----------------------

I [artikelns forumtråd](t/5854) kan du ge din feedback till författaren och vidare diskutera ämnet som artikeln hanterar.



Peer reviewed {#peer}
-----------------------

Denna artikel är ännu inte peer-reviewed.

| Reviewer | Version reviewed | Comments | Version uppdaterad |
|----------|------------------|----------|-----------------|
|TBD | | | | 
|TBD | | | | 
|TBD | | | | 



En artikelserie för pedagogisk reflektion {#artikel}
-----------------------

Låt oss gå rakt på sak. 

Det jag vill uppnå är en area där jag kan reflektera över mitt yrke som lärare.

Mitt syfte är att själv bli bättre på det jag gör genom att förklara för mig själv vad jag gjort och hur det fungerade.

Artiklarna jag skriver riktar sig till likasinnade som även de har ambitioner att hela tiden bli bättre på det de gör och gärna läser tips och trix om hur andra har gjort och hur det fungerade.

Artiklarna skall vara skriva på ett medvetet vetenskapligt sätt. Artikelns resonemang skall vara förankrat i linje med traditionell forskningsmetodik. Synsätt, observationer, utfall -- allt sådant skall man sträva efter att föra i bevis -- så att en extern läsare kan tyda resultatet som validerat och för att undvika godtyckligt tyckande.

Som en del i kvalitetsgranskningen av artiklarna så sker en runda av publik peer-review, innan artikeln kan anses vara accepterad.

Min förhoppning är att denna typen av enkla och korta artiklar kan fostra och gynna ett forskningsbaserat synsätt på sitt yrke och samtidigt gynna kollegiala dialoger.

Min förhoppning är även att dessa artiklar kan vara en grund, eller referensmaterial, i en lärares pedagogiska portfölj.



Varför? {#varfor}
-----------------------

I meriteringssystemet vill BTH, enligt min tolkning, främja ett vetenskapligt förhållningssätt till professionen som lärare och pedagog. Det man gör skall finna en grund i vetenskaplig forskning, eller i beprövad erfarenhet.

Att mitt undervisningssätt är bygger på beprövad erfarenhet är inte så udda. Jag prövar något och ser hur det fungerar och anpassar mitt lärarskap efter resultatet. 

Det jag nu behöver göra, för att stiga på den pedagogiska stegen via meriteringssystem, är att påvisa hur jag gör detta. Jag behöver föra det i bevis. 

Ett sätt att föra det i bevis är att skriva om det. Att skriva om erfarenheten på ett sådant sätt att det kan anses vara förankrat i ett vetenskapligt förhållningssätt. På det viset kan man föra sin undervisning i bevis, *evidens*. Låt oss kalla det ett forskningsbaserat arbetssätt [^1].

Att skapa ett format för en artikelserie kan ta bort de eventuella strukturella hinder en lärare kan ha inför att skapa ett forskningsbaserat arbetssätt. Det är min förhoppning.



Öppet format {#oppet}
-----------------------

Tanken är att använda ett öppet och community-liknande format. Tanken är ungefär så här.

1. Artiklen skrivs av författaren och publiceras i version A. Artikeln får en forumtråd där alla kan diskutera artikeln.

1. Minst tre skall reviewa artikeln. De läser och ger skriftlig feedback som också publiceras i forumtråden. När artikeln är uppdaterad så ökas revisionen. När samtliga reviewer är klara -- och artikeln är uppdaterad -- så anses artikeln vara peer-reviewad. 

Att vara peer-reviewer innebär att man har en liknande eller högre roll/nivå inom det ämnet som artikeln hanterar.

Sammantaget blir artikeln publicerad och peer-reviewad och kan användas som en form av evidens för ens praktik, förutsatt att innehållet hänger ihop.

Den kopplade forumtråden ger artikeln ett sammanhang och en ökad livslängd och inbjuder fler att delta i samtalet kring artikeln. Det gynnar en fortsatt kollegial diskussion.



[^1]: [Forskningsbaserat arbetssätt för ökad kvalitet i skolan]( http://www.skolverket.se/skolutveckling/forskning/forskningsbaserat-arbetssatt)
