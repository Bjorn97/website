---
author: mos
revision:
    2016-12-04: (D, mos) Ta en snapshot på webbplatsen och rangordna dem.
    2016-12-04: (C, mos) Använd snittvärde som mätvärde.
    2016-12-02: (B, mos) La till krav om att beskriva urvalet och metoden.
    2016-10-26: (A, mos) Första utgåvan.
category:
    - kurs/design
...
Utvärdera webbplatsers laddningstid och användbarhet
===================================

Du skall välja ut ett antal olika webbplatser och testa dem för att mäta hur snabbt de laddas och om de innehåller några saker som kan förbättras med tanke på laddningstid och användbarhet.

Du kan jobba i grupp för att lösa denna uppiften. Förslagsvis jobbar du i grupp med 2 till 5 medlemmar per grupp.

<!--more-->



Förkunskaper {#forkunskaper}
-----------------------

Du har gjort den föregående utredningsuppgiften "[Utvärdera webbplatsers färgval och känslan de signalerar](uppgift/utvardera-webbplatsers-fargval-och-kanslan-de-signalerar)" så du har ett format för att skriva din rapport i.



Introduktion {#intro}
-----------------------

Även om ni jobbar i grupp så skall var och en av er lägga in varsin analys i sin egen me-sida.

Bekanta dig med verktyget [Google Pagespeed](https://developers.google.com/speed/pagespeed/). Du skall använda det verktyget för att mäta och jämföra laddningstid och användbarhet.

Dubbelkolla att du kan använda webbläsarens devtools och fliken "Network" för att se vilka resurser som laddas med webbsidan och den absoluta laddningstiden samt storleken på dem.

När du mäter laddningstid så använd shift-ctrl-r så att webbläsaren inte använder sina cachade objekt.



Krav {#krav}
-----------------------

1. Skapa filen `content/analysis/500_speed-and-usability.md`. Det är där du skriver dokumentationen för denna uppgiften.

1. Börja med ett inledande stycke som beskriver hur du gjort urvalet.

1. Beskriv också hur du mätt de olika delarna. Det blir en kort beskrivning av din metod.

1. Skapa ett excelark, till exempel Google Kalkylark. För allt du nu skall mäta, dokumentera det i excelarket. Länka till ditt excelark så man ser rådatan.

1. Välj ut 4 webbplatser som skall analyseras.

1. För varje webbplats, gör följande:
    1. Ta en snapshot på webbplatsen.
    1. Välj ut tre sidor som skall mätas med Google Pagespeed. Mät på både Mobile och Desktop. Notera de betyg som ges.
    1. För varje sida, mät med devtools flik networks och notera sidans laddningstid tillsammans med antalet resurser som laddas samt sidans totala storlek. För varje sida gör mätningen tre gånger och ta snittet av mätvärdena.
    1. Diskutera och skriv två meningar om hur webbplatsen kan förbättra sig.

1. Sammanfatta ditt resultat och skriv ett stycke om vilka de vanligaste förbättringsåtgärderna verkar vara för ditt urval av webbplatser.

1. Rangordna dina webbplatser baserat på deras mätvärden och kommentera resultatet.

1. Bestäm en gräns för absolut laddningstid som du själv uppfattar som snabb eller långsam webbplats. Skriv ett stycke om hur ditt urval av webbplatser klarar ditt gränsvärde och hur du upplever webbplatsernas snabbhet.

1. I slutet av rapporten skriver du ett eget stycke med namnen på dina gruppmedlemmar.



Extrauppgift {#extra}
-----------------------

Det finns ingen extrauppgift.



Tips från coachen {#tips}
-----------------------

Lycka till och hojta till i forumet om du behöver hjälp!
