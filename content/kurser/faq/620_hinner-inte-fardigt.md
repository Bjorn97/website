---
author: mos
revision:
  "2010-05-20": (A, mos) Första utgåvan publicerad på blogspot-bloggen, överflyttad
    dill dbwebb hösten 2012.
published: "2010-05-20"
updated: "2013-03-12 08:45:02"
created: "2012-06-28 06:01:44"
...
Om jag inte hinner färdigt?
==================================

Vad händer om jag inte hinner färdigt med kursen?

**Frågeställning:**

> Jag har klarat 3-veckors uppropet men inte hunnit med alla resterande kursmoment (av olika anledningar). Men, jag vill gärna fortsätta och slutföra kursen. Vad gäller?



Det korta svaret... {#kort}
--------------------------------------

Fortsätt att göra kursmomenten i din egen takt och sikta på att bli klar så snart du kan. När nästa kurs kommer så omregistrerar du dig och då funkar all formalia med Ladok och behållning av studentkonton. Omregistrering kan du själv initiera via studenportalen. Omregistrera dig i slutet av januari (vårterminen) eller början av september (höstterminen). Det finns inga garantier för att man kan bli omregistrerad utan det gäller i mån av plats.

Skicka mig ett mail och säg hur du gör. Då vet jag att jag inte "tappat dig".



Ett längre svar... {#lang}
--------------------------------------

Kurserna ges kontinuerligt på 25% fart med start höst (september) och vår (januari). Om du inte hinner med kursen inom den planerade tidsramen så är det "bara" att hoppa på nästa kurstillfälle och fortsätta med kursmomenten. Se bara till att du är med i uppropet i kursens forum och se till att du blir registrerad på kursen, antingen via studentportalen eller via studerandeexpeditionen.

Detta innebär i praktiken att du kan ha en flexibel studietakt som passar dig själv och dina egna studievillkor.

Kursmaterialet är tillgängligt hela tiden midsommar, som julafton. Så det går att utföra och lämna in kursmoment under sommaren också. Lärarteamet har dock lite sommarlov och vinterlov (med tanke på handledning och rättning).

All handledning och undervisning är kopplad till det senaste kurstillfället på ITs. Det är därför viktigt att du alltid befinner dig i det senaste kurstillfället.

Det finns inga garantier att det kommer vara så här i all framtid men för närvarande fungerar det bra. Min förhoppning är att ett sådant här upplägg kan passa de flesta som vill läsa kurser inom dbwebb klustret.



