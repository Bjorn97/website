---
author: mos
category: webbprogrammering
published: "2013-01-25 20:00:17"
created: "2013-01-25 20:00:17"
...
Två heta programmeringsspråk att lära sig - PHP och JavaScript
==================================

Jag satt och kikade lite i [omvärldsbevakningen i ögat](omvarldsbevakning) och hittade en rubrik om **"What is the Best Programming Language to Learn in 2013?"**. 

**Intressant**, tyckte jag och läste vidare. Det visade sig att PHP och JavaScript var två av de hetaste kandidaterna av programmeringsspråk, att lära sig 2013.

<!--more-->

Det var alltså en artikel på [Sitepoint](<a href='http://www.sitepoint.com/'>http://www.sitepoint.com/</a>) - ["What is the Best Programming Language to Learn in 2013"](<a href='http://www.sitepoint.com/best-programming-language-of-2013/'>http://www.sitepoint.com/best-programming-language-of-2013/</a>) som hade fångat mitt intresse. De byggde sitt resonemang på en artikel som publicerats på [jobstractor.com](<a href='http://jobstractor.com/'>http://jobstractor.com/</a>) — ["Programming language trends 2012 review"](<a href='http://jobstractor.com/monthly-stats'>http://jobstractor.com/monthly-stats</a>). I denna artikel analyserades 60 000 utannonserade jobb under 2012 och tillsammans med de tekniker som krävdes för dessa jobb.

I topp på listan fanns PHP, tätt följt av Java. Läser man lite längre ned så visas trenden under 2012 och där är JavaScript den teknik som ökade mest av alla tekniker.

Så, det är inte helt fel att dra slutsatsen att **PHP** och **JavaScript** är två tekniker som inte är så dumt att ha med sig i bagaget när man skall söka jobb. 

Tycka vad man vill om undersökningar - men här sysslar vi med PHP och JavaScript (och lite till) och det är roligare att vara i topp än botten ;-)

* Diskutera vad du anser om detta i forumet:  
  <a href='http://dbwebb.se/f/6146'>http://dbwebb.se/f/6146</a>

 