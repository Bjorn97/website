---
author: mos
revision:
  "2016-03-04": (F, mos) Notis om nytt namn och ny kurskod.
  "2015-03-02": (E, mos) Uppdatering av referenslitteratur till Staflins bok om HTML
    & CSS.
  "2015-01-19": (D, mos) Bort blå ruta om kursutveckling.
  "2015-01-09": (C, mos) Text om studieplan för kurspaket.
  "2014-11-02": (B, mos) Samtliga kursmoment klara (förutom projektet).
  "2014-06-18": (A, mos) Första revisionen inför kursstart HT2014.
...
Kursen javascript1
==================================

Kursen **Programmering med JavaScript, HTML och CSS**, a.k.a. *javascrip1*, lär ut programmering och problemlösning med programmerinsspråket JavaScript tillsammans med HTML och CSS i en webbmiljö.

<!--more-->

Detta är en grundkurs i JavaScript vilket innebär att vi startar med att skapa rutiner för problemlösning och felsökning via enkla grundkonstruktioner i språket. Vi bygger upp en utvecklingsmiljö med relevanta verktyg i en webbmiljö. Vi använder JavaScript tillsammans med HTML och CSS för att skapa klientbaserade webbapplikationer. Du får se hur dessa tekniker samverkar och du får insikt i några av de senaste teknikerna i HTML5s nya API.

Via litteraturstudier och praktiska övningar får du möjlighet att via programmeringsspråket JavaScript tillsammans med HTML och CSS. Du lär dig grunderna i att skapa en klientbaserad webbapplikation. I slutet av kursen får du visa dina färdigheter i ett praktiskt programmeringsprojekt.



Förkunskaper {#forkunskaper}
------------------------

Det formella förkunskapskravet är:

> Grundläggande behörighet. 




Innehåll {#innehall}
------------------------

Kursen omfattar följande områden:

* Allmän problemlösning och strukturerad programmering.
* Grundläggande programmering i JavaScript med variabler, loopar, funktioner, argument.
* Felsökning, felkoder och tekniker att debugga sitt program.
* Översikt av standardbiblioteket i JavaScript.
* Javascript och Document Object Model (DOM) tillsammans med HTML och CSS.
* JavaScript och HTML5 API:er
* Utveckling av webbapplikation med JavaScript, HTML och CSS.
* Utvecklingsmiljö och verktyg för webbutveckling med JavaScript samt publicera kod på en driftserver
och visa resultat via webbsidor.



Mål {#mal}
------------------------



###Kunskap och förståelse {#kunskap}

Efter genomförd kurs skall studenten:

* påvisa grundläggande förståelse för grunderna i klientbaserad webbprogrammering med JavaScript genom att skriftligen beskriva och sammanfatta erfarenheter och observationer från övningar och projekt.
* påvisa grundläggande kunskaper i att använda JavaScript, HTML och CSS genom att tillämpa dessa tekniker i praktiska övningar och projekt.



###Färdighet och förmåga {#fardighet}

Efter genomförd kurs skall studenten:

* självständigt kunna utveckla, dokumentera och presentera en projekt baserat på klientbaserad kodning i JavaScript, HTML och CSS.
* ha grundläggande praktisk förmåga att hantera de verktyg och miljöer som används vid utveckling och felsökning med klientbaserade webbtekniker.



Kursmoment {#kursmoment}
------------------------

Kursen är uppdelad i kursmoment där varje kursmoment uppskattas till 20h studerande i form av programmering, undersökning, läsande, övningar, uppgifter, redovisning och eftertanke. Alla kursmoment skall redovisas och du samlar alla redovisningar i din me-sida.


###Kmom01: Utvecklingsmiljö {#kmom01}

Låt oss komma i gång med en labbmiljö, och en miljö för kursen, tillsammans med en introduktion i HTML, CSS och JavaScript.

[Instruktion till kursmoment 01](javascript1/kmom01).



###Kmom02: Variabler och loopar {#kmom02}

Vi skall nu komma i gång med att koda JavaScript. Vi bekantar oss med grundkonstruktionerna i språket och använder strängar, siffror, variabler och loopar tillsammans med en del inbyggda funktioner för strängar, matematiska operationer och datum.

[Instruktion till kursmoment 02](javascript1/kmom02).



###Kmom03: Funktioner {#kmom03}

I JavaScript handlar det mycket om funktioner och språket är delvis ett funktionsorienterat programmeringsspråk. Låt oss nu träna på funktioner i alla dess varianter för att komma i gång med hur de fungerar , är uppbyggda och strukturerade. Att organisera sin kod i funktioner är första steget mot att skriva större och väl organiserade program.

[Instruktion till kursmoment 03](javascript1/kmom03).



###Kmom04: Arrayer och objekt {#kmom04}

I JavaScript finns strukturer för arrayer och objekt tillsammans med en del inbyggda funktioner. För att skriva bra och effektiva program är det en förutsättning att man förstår hur dessa är uppbyggda och vilket stöd som erbjuds i form av inbyggda funktioner som hjälper oss att arbete mot arrayer och objekt.

[Instruktion till kursmoment 04](javascript1/kmom04).



###Kmom05: DOM och events {#kmom05}

När vi använder JavaScript i webbläsaren handlar det mycket om att modifiera HTML-sidan och tillföra effekter. För att göra det manipulerar HTML-sidans DOM träd via JavaScript. Det handlar om att modifiera elementen på sidan och förändra deras style för att uppnå önskat beteende.

[Instruktion till kursmoment 05](javascript1/kmom05).



###Kmom06: Modul och closure {#kmom06}

När vår kodbas växer blir det mer och mer viktigt att ha en bra struktur på den. Annars blir det svårt att vidareutveckla koden och underhålla den. När man dessutom skall använda olika moduler av kod från olika tillverkare så är det viktigt att de olika kod-delarna inte krockar. Att använda ett konstruktion som heter *module* hittar vi ett sätt att bättre strukturera vår kod.

[Instruktion till kursmoment 06](javascript1/kmom06).



###Kmom07/10: Projekt och examination {#kmom10}

Avslutningsvis gör du ett projekt enligt en specifikation. Projektet är det sista som du gör och tillsammans med alla redovisningar som finns på din me-sida så används detta som underlag för att examinera dig från kursen.

[Instruktion till kursmoment 10](javascript1/kmom10).



Kurslitteratur {#litteratur}
----------------------------

[Måste jag skaffa kurslitteraturen](kurser/maste-jag-skaffa-kurslitteraturen)?

Det finns en [översikt av kurslitteratur per kurs](kunskap/oversikt-av-kurslitteratur-per-kurs).



###Kurslitteratur {#kurslitteratur}

Som kurslitteratur har jag valt följande bok, tillsammans med ett antal artiklar som finns tillgängliga på nätet. 

Det finns läsanvisningar i samband med varje kursmoment.


* **[Eloquent JavaScript: A Modern Introduction to Programming](kunskap/boken-eloquent-javascript-a-modern-introduction-to-programming)** -- Marijn Haverbeke  
  En introduktionsbok med öppen licens som gör att boken finns tillgänglig fritt på bokens webbplats. Boken ger en bra introduktion till nybörjaren i JavaScript.



###Referenslitteratur {#referenslitteratur}

Följande böcker har jag valt som referenslitteratur. De kan vara bra att ha tillhands och ger lite extra läsmöjligheter. De behövs inte för att klara kursen men vill du bemästra kursens område så är dessa böcker bra startpunkter.


* **[HTML och CSS-boken](kunskap/boken-html-och-css-boken)** -- Rolf Staflin  
  En stabil bok för att komma igång med HTMl och CSS.

* **[JavaScript: The definitive Guide](kunskap/boken-javascript-the-definitive-guide)** -- D. Flanagan  
  En tegelsten, komplett med allt du vill veta om språket JavaScript med dess Core, DOM och eventhantering, inklusive en referens till olika funktioner. Perfekt för dig som verkligen vill JavaScript.

* **[JavaScript: The Good Parts](kunskap/boken-javascript-the-good-parts)** -- D. Crockford  
  En genomgång av JavaScript Core och hur man ska, och inte ska, skriva sin kod.


  


Läsanvisningar {#lasanvisning}
------------------------------

Här följer en sammanställning av de läsanvisningar till kurslitteraturen som ges i varje kursmoment.

| Kursmoment | Eloquent JavaScript: A Modern Introduction to Programming | 
|------------|-----------------------------------------------------------|
| Kmom01     | Ch 1, 12                                                  |
| Kmom02     | Ch 2                                                      |
| Kmom03     | Ch 3,                                                     | 
| Kmom04     | Ch 4, 6                                                   |
| Kmom05     | Ch 12, 13, 14                                             | 
| Kmom06     |                                                           | 
| Kmom10     |                                                           |

Dessutom har varje kursmoment läsanvisningar i artiklar och videos. 



Lektionsplan och rekommenderad studieplan {#schema}
---------------------------------------------

För dig som studerar på distans finns det en [rekommenderad studieplan](javascript1/studieplan). Du kan behöva anpassa den rekommenderade planen till dina egna datum och förutsättningar. 

Läser du kursen som en del i ett kurspaket så finns det en [studieplan som är kopplad till kurspaketet](webutv#studieplan).

Går du på campus får du en lektionsplan i samband med kursstart.

Det finns ett särskilt dokument som ger lite [utförligare beskrivning av planeringen av kursen och viktiga hållpunkter](kurser/lektionsplan-och-rekommenderad-studieplan).



Betygsättning {#betyg}
------------------------

Det finns ett särskilt dokument som beskriver [hur bedömning och betygsättning sker](kurser/bedomning-och-betygsattning). 



Lärarstöd och handledning {#handledning}
----------------------------------------

I distanskurserna är forum och chatt de viktigaste källorna för handledning. Vi har samlat information om handledning och hjälp-till-självhjälp i ett eget dokument.

Läs om hur [handledning och hjälp-till-självhjälp fungerar på dessa kurser](kurser/lararstod-och-handledning).  



Kursutvärdering och kursutveckling {#kursutvardering}
-----------------------------------------------------

Det finns ett särskilt dokument som beskriver hur arbetet med kursutvärderingar och kursutveckling sker. Det är oerhört viktigt för mig att du säger till vad du tycker om kurs och kursmaterial, du kan alltid hojta till i både forum, chatt eller mail.

Läs om hur [jag jobbar med kursutvärdering och kursutveckling](kurser/kursutvardering-och-kursutveckling).



Kursplan {#kursplan}
-----------------------------------------------------

Kursplanen är kursens formella dokument som fastställts av högskolan. När kursen utvärderas görs det mot kursplanen. I kursplanen kan du läsa om kursens klassificering, syfte, innehåll, mål, generella förmågor, lärande och undervisning, bedömning och examination, litteratur, mm.

Du hittar [kursplanen genom att söka på kurskoden DV1532 via BTH's hemsida](http://edu.bth.se/utbildning/utb_kursplaner.asp?KKurskod=DV1532).

Från och med vårterminen 2017 byter kursen namn till "Programmering med JavaScript" och får en ny [kurskod DV1561](http://edu.bth.se/utbildning/utb_kursplaner.asp?KKurskod=DV1561).




