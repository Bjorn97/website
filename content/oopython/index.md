---
author: Mikael, Kenneth
published: 2016-03-21
---
Kursen oopython
===================================================

Kursen **Objektorienterad design och programmering med Python**, a.k.a. *oopython*, lär ut objektorienterad analys och design tillsammans med objektorienterad programmering med Python.


<!--more-->




Förkunskaper {#forkunskaper}
------------------------

Det formella förkunskapskravet är:

> Programmeringskurs i Python 7.5hp.




Innehåll {#innehall}
------------------------

Kursen omfattar följande områden:

* Allmän problemlösning och strukturerad programmering.
* Grundläggande programmering i Python med variabler, loopar, funktioner, argument.
* Felsökning, felkoder och tekniker att debugga sitt program.
* Översikt av Pythons standardbibliotek och användande av datastrukturer och algoritmer, filhantering, koppling till databaser, grafiska gränssnitt och skapande av webbsidor.
* Utvecklingsmiljö och verktyg för programvaruutveckling med Python samt publicera kod på en driftserver och visa resultat via webbsidor



Mål {#mal}
------------------------



###Kunskap och förståelse {#kunskap}

Efter genomförd kurs skall studenten:

* påvisa grundläggande kunskaper i problemlösning med strukturerad programmering i Python genom att skriftligen beskriva och sammanfatta erfarenheter och observationer från övningar och projekt.


###Färdighet och förmåga {#fardighet}

Efter genomförd kurs skall studenten:

* utifrån en specifikation kunna utveckla en lösning i Python samt dokumentera och via text kunna presentera denna lösning.
* ha god praktisk förmåga att hantera de verktyg och utvecklingsmiljöer som används vid utveckling och felsökningar med Python.


Kursmoment {#kursmoment}
------------------------

Kursen är uppdelad i kursmoment där varje kursmoment uppskattas till 20h studerande i form av programmering, undersökning, läsande, övningar, uppgifter, redovisning och eftertanke. Alla kursmoment skall redovisas och du samlar alla redovisningar i din me-sida.


###Kmom01: Kom igång med objekt och Flask {#kmom01}

Vi rivstartar med grundstrukturen för objekt, debuggern och hur man kan skapa en websida med routes i ramverket Flask.

[Instruktion till kursmoment 01](oopython/kmom01).



###Kmom02: UML och unittest {#kmom02}

Vi jobbar vidare med vår me-sida i Flask. Till det kikar vi lite på UML diagram och unittest. Några verktyg som är bra att känna till i en produktionsmiljö.

[Instruktion till kursmoment 02](oopython/kmom02).



###Kmom03: Autogenerering av UML och dokumentation {#kmom03}

I Python finns det verktyg och moduler för att autogenerera UML-diagram och dokumentation. Vi ska titta närmare på dem, samtidigt som vi jobbar vidare med me-sidan i Flask.

[Instruktion till kursmoment 03](oopython/kmom03).



###Kmom04: Regex och databaser {#kmom04}

[Regex, regexp eller reguljära uttryck](https://sv.wikipedia.org/wiki/Regulj%C3%A4ra_uttryck) används för att hantera strängmatchning på olika sätt. Vi ska även utöka me-sidan med en databas.

[Instruktion till kursmoment 04](oopython/kmom04).



###Kmom05: Sorteringsalgoritmer och sökmotor {#kmom05}

Inom programmering finns några grundläggande sorteringsalgoritmer. Vi ska kika på dem och lägga till en sökmotor på me-sidan.

[Instruktion till kursmoment 05](oopython/kmom05).



###Kmom06: Utvecklingsmetodik och TDD {#kmom06}

För att förbereda inför en produktionsmiljö går vi igenom vanliga steg från idé till produkt. Vi ska även titta på [TDD](https://sv.wikipedia.org/wiki/Testdriven_utveckling) och hur man kan arbeta med det.

[Instruktion till kursmoment 06](oopython/kmom06).



###Kmom07/10: Projekt och examination {#kmom10}

Avslutningsvis gör du ett projekt enligt en specifikation. Projektet är det sista som du gör och tillsammans med alla redovisningar som finns på din me-sida så används detta som underlag för att examinera dig från kursen.

[Instruktion till kursmoment 10](oopython/kmom10).



Kurslitteratur {#litteratur}
----------------------------

[Måste jag skaffa kurslitteraturen](kurser/maste-jag-skaffa-kurslitteraturen)?

Det finns en [översikt av kurslitteratur per kurs](kunskap/oversikt-av-kurslitteratur-per-kurs).



###Kurslitteratur {#kurslitteratur}

Som kurslitteratur har jag valt följande böcker, tillsammans med ett antal artiklar som finns tillgängliga på nätet. Böckerna är väldigt lika men exemplen skiljer sig åt i dem, den ena boken fokuserar på datavetenskap och matematik medan den andra fokuserar på informatik och informationsbehandling. Det räcker att fokusera på en av böckerna och skumläsa den andra.

Det finns läsanvisningar i samband med varje kursmoment.


* **[Python for Informatics - Exploring information](kunskap/boken-python-for-informatics-exploring-information)** -- Charles R Severance  
  En introduktionsbok med öppen licens som gör att boken finns tillgänglig fritt på bokens webbplats. Boken ger en bra introduktion till nybörjaren i Python.

* **[Think Python - How to Think Like a Computer Scientist](kunskap/boken-think-python-how-to-think-like-a-computer-scientist)** -- Allen B. Downey  
  En introduktionsbok med öppen licens som gör att boken finns tillgänglig fritt på bokens webbplats. Boken ger en bra introduktion till nybörjaren i Python.



###Referenslitteratur {#referenslitteratur}

Följande böcker har jag valt som referenslitteratur. De kan vara bra att ha tillhands och ger lite extra läsmöjligheter. De behövs inte för att klara kursen men vill du bemästra kursens område så är dessa böcker bra startpunkter.


* **[Dive into Python 3](kunskap/boken-dive-into-python-3)** -- Mark Pilgrim  
  En intro-bok till Python 3 för den som redan kan Python 2 eller kan ett annat programmeringsspråk.



Läsanvisningar {#lasanvisning}
------------------------------

Här följer en sammanställning av de läsanvisningar till kurslitteraturen som ges i varje kursmoment.

| Kursmoment | Python for Informatics | Think Python       |
|------------|------------------------|--------------------|
| Kmom01     |                        |                    |
| Kmom02     |                        |                    |
| Kmom03     |                        |                    |
| Kmom04     |                        |                    |
| Kmom05     |                        |                    |
| Kmom06     |                        |                    |
| Kmom10     |                        |                    |

Dessutom har varje kursmoment läsanvisningar i artiklar och videos.



Lektionsplan och rekommenderad studieplan {#schema}
---------------------------------------------

För dig som studerar på distans finns det en [rekommenderad studieplan](oooopython/studieplan). Du kan behöva anpassa den rekommenderade planen till dina egna datum och förutsättningar.

Går du på campus får du en lektionsplan i samband med kursstart.

Det finns ett särskilt dokument som ger lite [utförligare beskrivning av planeringen av kursen och viktiga hållpunkter](kurser/lektionsplan-och-rekommenderad-studieplan).



Betygsättning {#betyg}
------------------------

Det finns ett särskilt dokument som beskriver [hur bedömning och betygsättning sker](kurser/bedomning-och-betygsattning).



Ladok {#ladok}
------------------------

Enligt kursplanen finns ett antal ladokmoment och de är kopplade till kursens kursmoment enligt följande.

| Kursens moment  | Ladok moment enligt kursplan  |
|-----------------|-------------------------------|
| Kmom01 + kmom02 | Uppgift 1 á 2.5hp             |
| Kmom03 + kmom04 | Uppgift 2 á 2.5hp             |
| Kmom05 - kmom10 | Uppgift 3 á 2.5hp             |



Lärarstöd och handledning {#handledning}
----------------------------------------

I distanskurserna är forum och chatt de viktigaste källorna för handledning. Vi har samlat information om handledning och hjälp-till-självhjälp i ett eget dokument.

Läs om hur [handledning och hjälp-till-självhjälp fungerar på dessa kurser](kurser/lararstod-och-handledning).  



Kursutvärdering och kursutveckling {#kursutvardering}
-----------------------------------------------------

Det finns ett särskilt dokument som beskriver hur arbetet med kursutvärderingar och kursutveckling sker. Det är oerhört viktigt för mig att du säger till vad du tycker om kurs och kursmaterial, du kan alltid hojta till i både forum, chatt eller mail.

Läs om hur [jag jobbar med kursutvärdering och kursutveckling](kurser/kursutvardering-och-kursutveckling).



Kursplan {#kursplan}
-----------------------------------------------------

Kursplanen är kursens formella dokument som fastställts av högskolan. När kursen utvärderas görs det mot kursplanen. I kursplanen kan du läsa om kursens klassificering, syfte, innehåll, mål, generella förmågor, lärande och undervisning, bedömning och examination, litteratur, mm.

Du hittar [kursplanen genom att söka på kurskoden PA1437 via BTH's hemsida](http://edu.bth.se/utbildning/utb_kursplaner.asp?KKurskod=PA1437).



Revisionshistoria {#revisionshistoria}
--------------------------------------

<span class='revision-history' markdown='1'>
2016-04-01: (B, lew) Andra revisionen inför kursstart VT2017.  
2016-03-21: (A, mos) Första revisionen inför kursstart VT2017.  
</span>
