---
author:
    - mos
revision:
    "2017-12-18": "(A, mos) Kopierad och anpassad till programstudenter och icke-dbwebbare."
...
Kom igång med kurserna (programstudent)
==================================

Välkommen till en dbwebb-kurs. Här visas några saker som kan vara bra att veta och du får framförallt hjälp att komma igång med de initiala stegen.

Detta dokument riktar sig till dig som redan är BTH programstudent och du är redan registrerad på kursen och har tillgång till kurstillfället på läroplattformen.

En kort sammanfattning av vad du ytterligare kan/borde göra för att få en bra resa genom kursen.

1. Bekanta dig med kurstillfället på läroplattformen ITs.
1. Skaffa konto på dbwebb.se.
1. Gör upprop på kursen i forumet.

<!--more-->



Bekanta dig med kursmaterialet {#kursmaterial}
-----------------------------------------------------------

Allt kursmaterial är tillgängligt via BTHs läroplattform. Ta en halvtimme och gå igenom vilken typ av information som finns tillgänglig.



Skaffa konto på dbwebb.se {#konto}
-----------------------------------------------------------

Allt kursmaterial finns även tillgängligt direkt via webbplatsen [dbwebb.se](/). Här finns även ett diskussionsforum där du kan ställa frågor till medstudenter och lärarteamet. Det finns subforum som hanterar webbprogrammering generellt och varje kurs har sitt eget subforum där du kan se studenters tidigare frågor och svar. För att komma åt forumet behöver du ett konto som du måste skaffa manuellt.

Klicka uppe i högra hörnet av denna sidan för att skapa ett konto. Detta konto kommer du att ha kvar även efter dina studier.

Hör av dig om det strular (kolla spamlådan för verifieringsmailet som skickas till dig).



Kolla in kursens Gitter-chatt {#gitter}
-----------------------------------------------------------

Varje kurs har en egen Gitter-chatt, det är ett gott tips att vara aktiv där. Du kan ställa frågor och få hjälp av med-studenter eller lärarteamet. Får du inte svar i chatten så lägger du din fråga i forumet. Där får du alltid svar.

Du når chatten via kurstillfället på läroplattformen, eller så letar du reda på kurschatten via [chattsidan](irc).



Labbmiljö {#labbmiljo}
-----------------------------------------------------------

Vi använder delvis en terminalbaserad labbmiljö, det innebär att du behöver tillgång till en terminal. Du kommer installera detta som en del av första kursmomentet.

Har du lite extra tid över kan du gå direkt till inledningen av kmom01 i din kurs, och leta reda på stycket som visar vilken labbmiljö som är specifik för din kurs.



Klar {#klar}
-----------------------------------------------------------

Då kan vi börja jobba. Det finns mycket mer att läsa och information att inhämta men det ***bästa sättet att komma i gång är att göra det första kursmomentet i din första kurs***. Då faller det mesta på plats.

Du hittar kursmaterial till samtliga kurser via [kurser](kurser).

**Varmt välkommen hit!**
