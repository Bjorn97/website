---
title: python

author: mos
revision:
  "2015-01-09": (C, mos) Text om studieplan kurspaket.
  "2015-01-08": (B, mos) Bort blå ruta med kursutveckling pågår.
  "2014-06-23": (A, mos) Första revisionen inför kursstart HT2014.
...
Kursen python
==================================

Kursen **Programmering och Problemlösning i Python**, a.k.a. *python*, lär ut grunderna i programmering och problemlösning med programmerinsspråket Python.


<!--more-->

Detta är en grundkurs i programmering vilket innebär att vi startar med att skapa rutiner för problemlösning och felsökning via enkla grundkonstruktioner i Python. Vi bygger en utvecklingsmiljö som hjälper oss med utveckling och felsökning. Efterhand bygger vi mer och mer avancerade konstruktioner i Python, men fortfarande på en rimlig nivå som passar en nybörjare i programmering.

Programmeringsspråket Python är ett högnivåspråk med stöd för olika programmeringsparadigmer som objektorientering och funktionell programmering. Du använder Python för att bekanta dig med dessa olika sätt att skriva sin kod. Du använder också Pythons inbyggda standardbibliotek med bland annat filhantering, datastrukturer, kopplingar till databaser tillsammans med tekniker för att bygga grafiska användargränssnitt och för att skapa webbsidor i Python. 

Via litteraturstudier och praktiska övningar får du möjlighet att via programmeringsspråket Python, lära dig grunderna i strukturerad programmering och problemlösning. I slutet av kursen får du visa dina färdigheter i ett praktiskt programmeringsprojekt.



Förkunskaper {#forkunskaper}
------------------------

Det formella förkunskapskravet är:

> Grundläggande behörighet. 




Innehåll {#innehall}
------------------------

Kursen omfattar följande områden:

* Allmän problemlösning och strukturerad programmering.
* Grundläggande programmering i Python med variabler, loopar, funktioner, argument.
* Felsökning, felkoder och tekniker att debugga sitt program.
* Översikt av Pythons standardbibliotek och användande av datastrukturer och algoritmer, filhantering, koppling till databaser, grafiska gränssnitt och skapande av webbsidor.
* Utvecklingsmiljö och verktyg för programvaruutveckling med Python samt publicera kod på en driftserver och visa resultat via webbsidor



Mål {#mal}
------------------------



###Kunskap och förståelse {#kunskap}

Efter genomförd kurs skall studenten:

* påvisa grundläggande kunskaper i problemlösning med strukturerad programmering i Python genom att skriftligen beskriva och sammanfatta erfarenheter och observationer från övningar och projekt.


###Färdighet och förmåga {#fardighet}

Efter genomförd kurs skall studenten:

* utifrån en specifikation kunna utveckla en lösning i Python samt dokumentera och via text kunna presentera denna lösning.
* ha god praktisk förmåga att hantera de verktyg och utvecklingsmiljöer som används vid utveckling och felsökningar med Python.


Kursmoment {#kursmoment}
------------------------

Kursen är uppdelad i kursmoment där varje kursmoment uppskattas till 20h studerande i form av programmering, undersökning, läsande, övningar, uppgifter, redovisning och eftertanke. Alla kursmoment skall redovisas och du samlar alla redovisningar i din me-sida.


###Kmom01: Kom i gång med Python {#kmom01}

Det första vi skall göra är att skaffa oss en utvecklingsmiljö och kika i kurslitteraturen. Sedan måste vi börja skriva våra första enkla program också.

[Instruktion till kursmoment 01](python/kmom01).



###Kmom02: Villkor, funktioner och loopar {#kmom02}

Kom i gång med grunderna i Python och öva hur du skriver kod med variabler, if-satser, loopar och hur du använder de inbyggda funktionerna. Därefter är det dags att skriva egna funktioner i ditt första lite större program där Marvin skall få lite intelligens så han kan svara på frågor.

[Instruktion till kursmoment 02](python/kmom02).



###Kmom03: Strängar och filer {#kmom03}

Lär dig om strängar och filhantering i Python samt börja strukturera din kod i moduler genom att dela upp den i olika filer.

[Instruktion till kursmoment 03](python/kmom03).



###Kmom04: Listor {#kmom04}

Lär dig grunderna i datastrukturen listor och vad du kan göra med den. Pröva på att skriva ett grafiskt program i terminalen men Python-modulen Curses.

[Instruktion till kursmoment 04](python/kmom04).



###Kmom05: Dictionaries och Tupler {#kmom05}

Lär dig mer om datastrukturer i Python, nu handlar det om dictionaries och tupler. Bygg vidare på ditt curses-program och gör ett litet spel.

[Instruktion till kursmoment 05](python/kmom05).



###Kmom06: Externa moduler och webben {#kmom06}

Lär dig att installera och använda externa moduler i Python med pip. Momentet är inriktat på en samling av moduler som hjälper dig att koppla upp dig mot webbplatser och hämta information från dem.

[Instruktion till kursmoment 06](python/kmom06).



###Kmom07/10: Projekt och examination {#kmom10}

Avslutningsvis gör du ett projekt enligt en specifikation. Projektet är det sista som du gör och tillsammans med alla redovisningar som finns på din me-sida så används detta som underlag för att examinera dig från kursen.

[Instruktion till kursmoment 10](python/kmom10).



Kurslitteratur {#litteratur}
----------------------------

[Måste jag skaffa kurslitteraturen](kurser/maste-jag-skaffa-kurslitteraturen)?

Det finns en [översikt av kurslitteratur per kurs](kunskap/oversikt-av-kurslitteratur-per-kurs).



###Kurslitteratur {#kurslitteratur}

Som kurslitteratur har jag valt följande böcker, tillsammans med ett antal artiklar som finns tillgängliga på nätet. Böckerna är väldigt lika men exemplen skiljer sig åt i dem, den ena boken fokuserar på datavetenskap och matematik medan den andra fokuserar på informatik och informationsbehandling. Det räcker att fokusera på en av böckerna och skumläsa den andra.

Det finns läsanvisningar i samband med varje kursmoment.


* **[Python for Everybody - Exploring data in Python3](kunskap/boken-python-for-everybody-exploring-data-using-python3)** -- Charles R Severance  
  En introduktionsbok med öppen licens som gör att boken finns tillgänglig fritt på bokens webbplats. Boken ger en bra introduktion till nybörjaren i Python.

* **[Think Python - How to Think Like a Computer Scientist](kunskap/boken-think-python-how-to-think-like-a-computer-scientist)** -- Allen B. Downey  
  En introduktionsbok med öppen licens som gör att boken finns tillgänglig fritt på bokens webbplats. Boken ger en bra introduktion till nybörjaren i Python.



###Referenslitteratur {#referenslitteratur}

Följande böcker har jag valt som referenslitteratur. De kan vara bra att ha tillhands och ger lite extra läsmöjligheter. De behövs inte för att klara kursen men vill du bemästra kursens område så är dessa böcker bra startpunkter.


* **[Dive into Python 3](kunskap/boken-dive-into-python-3)** -- Mark Pilgrim  
  En intro-bok till Python 3 för den som redan kan Python 2 eller kan ett annat programmeringsspråk.

* **[Invent Your Own Computer Games with Python](kunskap/boken-invent-your-own-computer-games-with-python)** -- Al Sweigart  
  en nybörjarbok i Python som fokuserar på övningar med spel.
  


Läsanvisningar {#lasanvisning}
------------------------------

Här följer en sammanställning av de läsanvisningar till kurslitteraturen som ges i varje kursmoment.

| Kursmoment | Python for Everybody   | Think Python       | 
|------------|------------------------|--------------------|
| Kmom01     | Ch 1, 2                | Ch 1, 2            |
| Kmom02     | Ch 3, 4, 5             | Ch 3, 5, 6, 7      |
| Kmom03     | Ch 6, 7                | App A, Ch 8, 9, 14 | 
| Kmom04     | Ch 8                   | Ch 10              |
| Kmom05     | Ch 9, 10               | Ch 11, 12, 13      | 
| Kmom06     | Ch 12, 13, 15          |                    | 
| Kmom10     |                        |                    |

Dessutom har varje kursmoment läsanvisningar i artiklar och videos. 



Lektionsplan och rekommenderad studieplan {#schema}
---------------------------------------------

Läser du kursen inom ramen för programmet Webbprogrammering (campus/distans) så finns det en [rekommenderad studieplan inom programmet](program/webbprogrammering/studieplan/termin1).

Läser du kursen som en del i ett kurspaket så finns det en [studieplan som är kopplad till kurspaketet](webutv#studieplan).

För dig som studerar kursen som enskild kurs finns det en [rekommenderad studieplan](python/studieplan) med vissa av de kurstillfällen som erbjuds.

Det finns ett särskilt dokument som ger lite [utförligare beskrivning av planeringen av kursen och viktiga hållpunkter](kurser/lektionsplan-och-rekommenderad-studieplan).



Betygsättning {#betyg}
------------------------

Det finns ett särskilt dokument som beskriver [hur bedömning och betygsättning sker](kurser/bedomning-och-betygsattning). 



Lärarstöd och handledning {#handledning}
----------------------------------------

I distanskurserna är forum och chatt de viktigaste källorna för handledning. Vi har samlat information om handledning och hjälp-till-självhjälp i ett eget dokument.

Läs om hur [handledning och hjälp-till-självhjälp fungerar på dessa kurser](kurser/lararstod-och-handledning).  



Kursutvärdering och kursutveckling {#kursutvardering}
-----------------------------------------------------

Det finns ett särskilt dokument som beskriver hur arbetet med kursutvärderingar och kursutveckling sker. Det är oerhört viktigt för mig att du säger till vad du tycker om kurs och kursmaterial, du kan alltid hojta till i både forum, chatt eller mail.

Läs om hur [jag jobbar med kursutvärdering och kursutveckling](kurser/kursutvardering-och-kursutveckling).



Kursplan {#kursplan}
-----------------------------------------------------

Kursplanen är kursens formella dokument som fastställts av högskolan. När kursen utvärderas görs det mot kursplanen. I kursplanen kan du läsa om kursens klassificering, syfte, innehåll, mål, generella förmågor, lärande och undervisning, bedömning och examination, litteratur, mm.

Du hittar [kursplanen genom att söka på kurskoden DV1531 via BTH's hemsida](http://edu.bth.se/utbildning/utb_kursplaner.asp?KKurskod=DV1531).
