---
...
Introduktion
==================================

[FIGURE src=/image/snapht15/js-boulder-dash.png?w=c5&a=60,50,25,20 class="right"]

En programmeringsguide som behandlar grunderna i programmeringsspråket JavaScript. Övningen börjar med grunder som literaler och variabler och tar dig via funktioner, arrayer och objekt till en stabil grundnivå av kunskaper som rör kärnan i JavaScript.

Efter vägen får du bekanta dig med ett par övningsuppgifter där du kan studera kodexempel. Ett bra tips är att kopiera dessa kodexempel till din egen miljö och försöka modifiera dem, bara för att du skall bekanta dig med koden som sådan. Guiden är skriven för dig som redan kan programmera i ett eller flera objektorienterade programmeringsspråk.

[FIGURE src=/image/snapht15/js-boulder-dash.png?w=w2 caption="Arrayer kan användas till mycket, här för att skapa en spelplan för spelet Boulder Dash."]

Sätt dig tillrätta och se till att du har ett par timmar tillgodo. Detta dokument innehåller en del text och en del övningar med kodexempel. Försök alltid göra kodexemplet till "ditt eget", kopiera det och kör det i din egen miljö. På det viset lär du dig mer än om du bara läser texten.

När du är klar kan du på det viset ha en hel del kodexempel som du kan gå tillbaka till och "låna" koden av. På det viset bygger du upp din kunskap i JavaScript. 

Använd manualerna flitigt. Lär dig slå upp i dem. Använd Mozilla Developer Network (MDN) som [referens för JavaScript](https://developer.mozilla.org/en-US/docs/JavaScript).

Du finner samtliga exempelprogram på [dbwebb under javascript/core](javascript/core).

Se till att du kan skriva dina egna exempelprogram för att testa olika koncept. För enklare konstruktioner kan du använda webbläsarens console eller en interaktiv session i node. För större exempelprogram kan du spara i en egen fil och köra i webbläsaren. 
